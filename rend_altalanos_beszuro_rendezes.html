<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Source+Code+Pro&display=swap" rel="stylesheet">

    <link rel="shortcut icon" href="static/pic/favicon.ico" type="image/x-icon">
    <title>HF-Beszúró rendezés</title>
    <link rel="stylesheet" href="static/css/general.css">
</head>
<body>
<header><h1><a href="./index.html">Házi feladat</a></h1></header>

<main>
    <h2>Beszúró rendezés</h2>
    <article>
    <h3>Általános leírás</h3>
    <p>
        Írj egy programot, ami bekér egy N, INF, SUP számot. Generálj le egy N elemű listát, amiben INF és SUP közötti véletlenszerű számok szerepelnek. A program ezt követően írja ki a képernyőre az így generált számok listáját. Ezután írja ki sorbarendezve a számsorozatot. 
    </p>
    <p>
        A sorbarendezés során a Beszúró rendezés algoritmusát használd! Ennek a lényege röviden összefoglalva: 
        A listát kettévágjuk képzeletben egy 1 és egy N-1 elemű részre. Az első elem által alkotott rész alkotja a "rendezett listarészt", az összes többi elem által alkotott rész nem más, mint a <strong>beszúrásra</strong> váró elemek. Minden lépésben beszúrunk egy elemet a helyére, és így eggyel nő a rendezett rész és egy elemmel csökken a rendezetlen rész. Addig zajlik a rendezés, amíg a rendezetlen rész el nem fogy. 
    </p>
    <p>
        Tehát a k-adik lépésben a k-adik (vagy k-1-edik?) elemnek megkeressük a helyét tőle balra. Azaz addig nézzük a számokat tőle balra, míg egy olyat nem találunk, ami már a k-adik (vagy k-1-edik?) elemnél kisebb. Ha ilyet találtunk, akkor ez kell legyen a helye, hiszen ez az a pont, ahol a rendezettség miatt tőle balra kisebb, tőle jobbra nagyobb elemek lennének. Tehát ide beszúrjuk az elemet, azaz ezután elhelyezzük és minden mást jobbra tolunk. (Vagy azt is lehet, hogy addig-addig cserélgetjük balra, míg nála kisebbet nem találunk, mert ilyenkor pont a helyére kerül.) 
    </p>
    <iframe width="560" height="315" src="https://www.youtube.com/embed/EdIKIf9mHk0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
    <p>
        A megoldásod során érdemes függvényt használni (mert ez a feladat papíros dolgozatban is számon lesz kérve, és úgy könnyebb megjegyezni): a lista "rendezett részében" zajló helykeresést (vagy addig cserélgetést) érdemes külön függvényben megcsinálni, mert akkor nagyon áttekinthetővé válik a kód. 
    </p>
    <p>
        A programod kommunikáljon a felhasználóval! Minden bemenetet "kérjen be", és minden kimenetnél írja ki, hogy mit fog kapni a felhasználó. 
    </p>
    <p>
        A programod ezt követően véletlenszerű, -100 és 100 közé eső N (ez természetesen nem negatív), INF, SUP értékekkel generáljon listákat 100000-szer, és mindegyikre futtassa le a te rendezésedet és a programnyelv saját beépített rendezését, majd hasonlítsa őket össze. (Ügyelj arra, hogy a rendezetlen lista másolataival dolgozz, ne a rendezett listát rendezzék újra!) A programod írja ki, hogy hány esetben volt eltérés a két eredmény között!
    </p>
    <p>
        A rendezésed legyen képes tetszőleges típussal is dolgozni, ne csak számokkal (noha a tesztelés során csak számokkal dolgozunk). 
    </p>
    <p>
        A rendezésed igényeljen rendezési szempontot is kötelező paraméterként! (A rendezési szempont az, amit comparatornak is hívtunk, ami egy két argumentumú, Python és C# esetén 3 értékű, C++ esetén logikai visszatérési értékű függvény.)
    </p>
    


</article>
</main>
<footer>
    <a href="mailto:molnar.attila@szlgbp.hu">molnar.attila@szlgbp.hu</a>
</footer>
</body>
</html>