<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Source+Code+Pro&display=swap" rel="stylesheet">

    <link rel="shortcut icon" href="static/pic/favicon.ico" type="image/x-icon">
    <title>HF-3000J+</title>
    <link rel="stylesheet" href="static/css/general.css">
</head>
<body>
<header><h1><a href="./index.html">Házi feladat</a></h1></header>

<main>
    <h2>3000 komplex A</h2>
    <article>
        <h3>Általános leírás</h3>
    <p>
        Ebben a feladatban egy 3000-es feladatokra emlékeztető gyakorlófeladatsort kell megoldani úgy, hogy ismertek az inputok és ismertek az outputok is. A feladatok ellenőrzése is a te feladatod.
    </p>
    
    
    <h3>Feladatsor</h3>
    <p>
        Az input1.txt, input2.txt és input3.txt fájlok tartalmazzák a feldolgozandó számsorozatokat. Az mo_output1.txt, mo_output2.txt és mo_output3.txt tartalmazzák a helyes megoldásokat. A feladat most egy kicsit más lesz, mint a szokásos 3000-es feladatoknál. 
    </p>
    <h4>I. rész</h4>
    <ol>
        <li>
            Készíts egy "fajlellenorzes" függvényt, aminek bemenő paraméterei 2 db string, egész pontosan elérési útvonalak, és a függvény kimenete pedig egy lista arról, hogy a két elérési útvonalon található fájlok mely indexű soraik különböznek. Két teljesen azonos tartalmú fájl esetén tehát egy üres lista az eredmény. Ha a két fájl csak a negyedik és hetedik sorában tér el egymástól, akkor a 4-et és a 7-et tartalmazó kételemű lista az eredmény.
        </li>
        <li>
            Készíts egy "kiir" eljárást (kimenet nélküli függvényt), aminek bemenő paramétere egy lista és egy elérési útvonval (string), és amely a listában szereplő minden értéket kiír egy, a megadott elérési útvonalhoz létrehozott text fájlba. Amennyiben ez az érték nem szöveg vagy szám, akkor logikai érték esetén az "igen" és "nem" szavak jelenjenek meg, lista-érték esetén (tehát amikor a listában kisebb listák vannak) pedig a lista elemeit írja a fájlba szóközzel elválasztva külső határoló elem nélkül. Esetleges törtszámok esetén pontot használjunk a megjelenítésre! A listák elemeinek kiírása után mindig nyisson új sort. Tehát egy 13 elemű lista esetén a fájlban 13 db új sort jelző jel (\n vagy \r\n) legyen.
        </li>
        <li>
            A II. részben úgy oldd meg a feladatokat, hogy minden feladat eredményét egy listába gyűjtöd, és az eredménylistát a fenti függvénnyel írod ki a megfelelő output-fájlba. Az így keletkezett fájlt utána a "fajlellenorzes" függvénnyel hasonlítod össze. Az eredményt (eltérések indexeinek a listáját) írd ki a képernyőre!
        </li>
    </ol>
    <h4>II. rész</h4>
    <p>
        Az input1.txt, input2.txt és input3.txt fájlokban számok szerepelnek egymás alá írva. Olvasd be ezeket egy listába/tömbbe, és végezd a a következő feladatokat! 
        A megoldásokat egy nagy listába mentsd el, ami alapján aztán készítsd el a megfelelő output1.txt, output2.txt és output3.txt fájlokat!
    </p>
    <ol>
        <li>Hány páros szám van?</li>
        <li>Mennyi a pozitív számok összege?</li>
        <li>Mi a legnagyobb páratlan szám?</li>
        <li>Igaz-e, hogy minden páratlan szám negatív?</li>
        <li>Add meg az első páros negatív szám indexét! A válasz legyen -1, amennyiben nincs ilyen!</li>
        <li>Add meg a 7-tel osztható számok ötszöröseit!</li>
        <li>Add meg az utolsó negatív számot!</li>
        <li>Hol van és mi az utolsó olyan pozitív szám, amely negatív páros számot követ?</li>
        <li>Hol van és mi a legnagyobb negatív szám a listában? Ha nincs ilyen, a válasz legyen az, hogy "nincs ilyen".</li>
        <li>Van-e a sorozatban egymást követő olyan számhármas, ahol a középső szám a két szélső átlaga?</li>
        <li>Mi a legnagyobb olyan egymást követő számnégyes, ahol a számjegyek összege a lehető legnagyobb? Több megoldás esetén az elsőt adjuk meg!</li>
        <li>Válogasd ki a pozitív héttel osztható számokat! Az értékek növekvő sorrendben legyenek!</li>
        <li>Add meg a sorozat első felének és második felének a halmazelméleti értelemben vett metszetét! (Minden elem legfeljebb egyszer szerepeljen a halmazban! Páratlan elem esetén a második fele legyen a nagyobb halmaz)</li>
        <li>Add meg azt a hételemű listát, amelynek i-edik helyén a héttel osztva i maradékot adó számok száma van két tizedesjegyre kerekítve!</li>
        <li>Add meg azt a nyolcelemű listát, amelyenek i-edik helyén a nyolccal osztva i maradékot adó számok közti legnagyobb van!</li>
        <li>Add meg azt a kilencelemű listát, amelynek i-edik helyén a kilenccel osztva i maradékot adó számok átlaga van!</li>
    </ol>
    <p>
        <a href="input/3000_komplex_A/input1.txt">input1.txt</a>
        <a href="input/3000_komplex_A/input2.txt">input2.txt</a>
        <a href="input/3000_komplex_A/input3.txt">input3.txt</a>
        <a href="input/3000_komplex_A/mo_output1.txt">mo_output1.txt</a>
        <a href="input/3000_komplex_A/mo_output2.txt">mo_output2.txt</a>
        <a href="input/3000_komplex_A/mo_output3.txt">mo_output3.txt</a>
    </p>
</article>
</main>
<footer>
    <a href="mailto:molnar.attila@szlgbp.hu">molnar.attila@szlgbp.hu</a>
</footer>
</body>
</html>